<h3>En autentisk berättelse om flera års kamp mot sjukdom och för rätten till vård och hjälp.</h3>
<p><img fetchpriority="high" decoding="async" class="alignright img-77" src="/assets/img/omslag3d.jpg" alt="" width="300" height="346" srcset="/assets/img/omslag3d.jpg 800w, /assets/img/omslag3d-260x300.jpg 260w, /assets/img/omslag3d-768x886.jpg 768w, /assets/img/omslag3d-700x808.jpg 700w, /assets/img/omslag3d-520x600.jpg 520w, /assets/img/omslag3d-360x415.jpg 360w, /assets/img/omslag3d-250x288.jpg 250w, /assets/img/omslag3d-100x115.jpg 100w" sizes="(max-width: 300px) 100vw, 300px"></p>
<p>När Birgitta en vårdag vandrar iväg i bara tofflorna, trots att det är blött ute, ställs hela tillvaron på ända. För både henne och hennes familj. Hon vet inte varför hon gick ut och förvirringen hos henne blir upptakten på en lång kamp som förs på flera plan.</p>
<p>Det visar sig så småningom att Birgitta drabbats av en allvarlig hjärntumör. Hennes make Sten bestämmer sig genast för att göra allt som står i hans makt för att Birgitta ska få så bra vård som möjligt. Men det han tagit för givet visar sig inte alls vara självklart. Varken vård eller hjälp är en självklarhet. Tvärt om.</p>
<p>Öppet, ärligt och autentiskt berättar Sten Jeansson om den svåra tiden då sjukdomen stod i centrum för allt och hur både hans och hans hustrus liv beskars när den krävde all deras tid, kraft och energi.</p>
<p><strong><em>Mitt hjärta</em></strong> är en bok om kampen mot både cancer och såväl landsting som kommun. Men allra mest är det en berättelse om djup kärlek. Och vad man är beredd att göra för den man älskar.</p>

